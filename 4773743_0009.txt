Religio apud Graecos quam viui habuerit ad conformandam
ingeniorum culturam.

Librorum quibus docetur, qualis Graecorum religio fuerit et quae poeta quisque, philosophus,
historiarum scriptor de rebus divinis senserit, numerus vix potest iniri: rarius altera tractami-

quaestio, haec religio quam vim habuerit ad conformandam ingeniorum culturam. Atqui velut
sermonis usus non magis una cum hominum mentibus perpolitur, quam lumen affert eisdem mentibus
ad humanitatem educendis, ita religioni etsi pro cujusque ¹) nationis indole et nascitur et mutatur,
talis quaedam vis inesse haud immerito creditur. Graecorum et universa natio religione quodam
modo edocta et educata est,²) et praecipue artium quasqproprie dicimus disciplinae illa aliquantum,
nonnihil etiam litterarum doctrinae incrementi ceperunt. Tres igitur partes huJus libelli distinguuntur.

1.

Nulla non ad ea mentem conducit religio, quae sensibus non percipiuntur. Cujus generis
sunt· causae quibus quaecunque videmus facta sunt et unumquidque regitur et mutatur. Eas cum
ad deorum multitudinem Graeci referrent, magna varietas orta est μύθων vel fabularum, quae apoetis
iterum atque iterum narratae cujusque in succum et sanguinem vertebantur. In quibus quam multa
quamque vehementer reprehensa sint, notissimum est. Tamen ad educandam Graecorum nationem
multum eaedem contulerunt. Quemadmodum infantes pei· suaves fabulas disciplinae sensim assuescunt,
sic Graecorum ingenium sabulis per religionem ortis quasi se ipsum edocuit. Quamquam Francisco
Bacono nescio an nemo hodie assentiatur, μύθους ab hominibus sapientibus inventos putanti ad
praecepta quaedam vulgi mentibus inculcanda. 3) Eorum quae statuit nonnulla propius ad Euhemeri
somnia quam ad verum accedunt. Haec autem quo tempore apud ipsos Graecos invalescebant, certe ,
religio culturae animorum non multum profuit. Nonnisi paululum acuminis requirebant deorum
„formae in nova corpora rnutatae“, hominum scilicet sapientium et sortium: contra adducebantur
hac doctrina homines, ut philosophia funditus haurienda abstinerent, contenti si quidquid difficilius
videretur intellectu, primoribus tantum, ut dicitur, labris gustassent. Sed quia, ut ait Cicero‚⁴)
hac doctrina tota religio penitus tollitur, plura de ea dicere opus non est. Quaenam vero fabularum
utilitas fuerit, restat ut ostendam.

Constat inter recentiores Jovem initio eoelum significasse. Mox tamen Graeci coeperunt
non ipsum coelum, sed prosopopoeiam quandam vel spiritum solutum qui illud gubernaret, venerari.
Ita discebant rem ipsam ab imagine vel notione quae mente concipitur, distinguere. Hermes nisi
temere quidam Indorum Sarameyam comparavere, simul custos nubium, quae sunt vaccae coelestes,
et gregum dux fuisse videtur ut de aliis muneribus taceam. Ita mens conatur, quae iu diversis
similia sint, reperire et complecti. Interdum contra, cum eidem rei possent compluria tribui, recerunt

