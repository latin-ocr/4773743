4

Graeci ut, quae primo ejusdem dei 'fuissent nomina, diversis diis darent. Exempla sunt tum Sol, -

Apollo,⁸) Perseus, Bellerophontes,⁸) tum Selene, Artemis, 105) Helenae) tum Vulcanus, Prometheus.
Praeterea peregrina. numina in usum suum convertendo Graeci ingenia excolebant: quae enim in
illis placebant ab iis, quae cultu indigna vel ab usitatis nimis aliena videbantur, distinguenda et
separanda erant. Sic Asiatica Aschera (Mater magna) partim in Aphroditen conversa, partim cum
Cerere et ..lunone conjuncta. partim Cybeles nomine culta est, ita ut venustas, amor, gratia a
concubitu, fertilitate. matrimonio sejungeretur. Astarte quae in oriente partim Ascherae opponebatur,
partim cum ea confundebatur, tum Athene Phoenissa.·) tum Artemis virgo (Ephesi culta), tumEnyo
quoque (Bellona) esse videbatur. ¹⁰) ’

Ita religio Graecis primam disciplinam praebuit dialectices, principia philosophiae popularis,
scientiae videlicet philosophicae nondum adnumeranda. Tollebat eadem animos a rerum natura ad
alium mundum qualemcunque, superiorem certe ut credebatur, menteque percipiendum. Praeterea
de vita quoque animoque humano cogitare docebat, et ea quidem quibus utrique rei multum
adderetur dignitatis.

Sacra apud Graecos celebrabantur occulta, ad quae initiati tantum admittebantur, mysteria
idcirco dicta, altera Dionyso Zagreo Orphicorum nomine, altera Eleusinia Cereri et Proserpinae.
Negavit Heynius ¹¹) mysteriis hominum animos veritatis luce illustrari potuisse. Sed neque istud
iis propositum erat, sed hoc potius, ut initiatorum animos de statu post mortem futuro certiores
facerent et per spem alterius vitae timore mortis liberarent. Doctrina enim apud utraque vulgabatur,
animum et ante corpus exstitisse et post mortem immortalem esse avolaturum. Eam Orpheus ab
Aegyptiis, ab illo Homerus mutuatus esse Diodoro videbatur, nec hodie desunt qui perantiquam inter
Graecos eam fuisse et postea tantum renovatam putent. Alii etsi dubitant fueritne Orpheus annon,
hoc pro explorato habent, doctrinam, de qua loquor, jam ante Pisistrati aetatem et theologos
Pythagoreos invaluissefl) De lustrationibus et sacrificiis, de caerImoniis et laetis pervigiliis, vitam
beatam imitantibus, de choreis, cantibus, coronis. de myrtetis et pratis, de tibiis et taedis fusius
loqui huc non pertinet. Neque nunc dijudicare possum, num recte Curtius ¹³) severiorem de vita
sententiam quae primum apud Hesiodum invenitur. partim oraculo Delphico deberi arbitretur. Merito
certe monuit, illam persuasionem non solum moribus sed etiam culturae et doctrinae prodesse.

Praeter haec mysteria maxime salutaria fuerunt alia quaedam sacra eodem nomine interdum
appellata, quae cum furore insano celebrabantur. ideoque hominum mentibus et moribus nil nisi
damnum attulisse videntur. Curetum dico et Corybantium ritus tum Jovi Cretico, tum Matri Deum
sacros, quorum quantum a Phoenicibus vel aliunde allatum sit nunc non quaero. Nescio an apud
· Phryges et Graecos saltationes illae strepitusque tibiarum quibus mentes et sacerdotum et cultorum
perturbabantur, id sibi voluerint. ut impetuoso quodam precandi modo numinis voluntatem eo citius
inflecterent, quemadmodum Baalis sacerdotes vociferantes et circa aram saltantes ¹⁴) et cultris se
pungentes deum suum invocasse, ut se exaudiret, traduntur. Sed praeterea voluptate quadam affici
homiues videntur, cum extra se raptos et mente labentes se sentiant. ⁸

Bacchi quoque sacra Thracia saeva et ferocia suerunt, dum ab-Orphicis, ut videtur, purgata
sunt. Cum vero non multum ab illo ὀργιαστικῷ vel Bacchico is furor differre videretur, quo homines,
afflati divino spiritu sibi visi, carmina vaticinantia effunderent, juxta Apollinem et Bacchus fatidicis
sanctus habebatur. Venio ad divinationem3 quae cum sine hominum credulitate quadam esse non
possit, superstitionis nonnihil Graecorum religioni conjunctum fuisse non est cur mireris. Qui
quidem cum in rebus profanis et physicis creduli suerunt, ¹⁶) tum de simulacris templisque et
sacris arboribus fabulas finxerunt3 multa etiam sacerdotes eorumque socii ad decipiendum vulgus
commenti sunt. Cujus generis suere tres istae pelves vel amphorae, quae Elide obsignatis foribus

